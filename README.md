معرفی مدل های مرجع در مدیریت فرآیندهای کسب و کار (به همراه شناسایی فرآیندهای اصلی آموزش دانشکده مهندسی برق و کامپیوتر دانشگاه کاشان)
2018

امروزه مباحث مدیریت و مدل سازی فرآیندهای سازمانی می‌تواند به عنوان عامل مهمی در موفقیت کسب وکار سازمان‌ها در نظر گرفته شود. Business Process Modeling Notation ابزار اصلی در تکنولوژی مدیریت فرآیندهای کسب و کار می باشد و BPMN2 کاملترین استاندارد برای مدل‌سازی فرآیند، همراه با نمادهای تعریف شده دقیق و یک متامدل رسمی است. نرم افزار BPMS به‌عنوان یک ابزار یا راهکار به معنای واقعی برای طراحی، اجرا، پایش و بهبود فرآیندهای کسب‌وکار سازمان است که شامل جریان کاری، فرم های الکترونیکی، مشخصه های هشدار دهی و پرتال کاری کاربر(صندوق های ورودی، نمایشگرهای زمان واقعی، گزارش گیری و دشبوردها) است.

معمولا در مرحله مدل سازی و طراحی فرایندها، مشاورین و سازمان ها با دو رویکرد هم پوشان مواجه اند: یکی مدل سازی فرایند بر اساس دانش و تجربیات ذهنی کارکنان و مشاورین و دیگری استفاده ای مدل های  و چهارچوب های( Framework) مرجع. این مدل ها که توسط موسسات تحقیقاتی و دانشگاهی بر اساس بهترین تجربیات سازمان های پیشرو تهیه گردیده است، مدل جامعی از فرایندهای کسب و کار را به صورت عام و یا مختص هر صنعت یا فرایند پیشنهاد می دهد. در این مدل ها، یکپارچگی میان اجزا و زیر فرآیندها مشخص گردیده و به تمامی زیر فرآیندهای ارزش افزا در هر حوزه فرآیندی پرداخته شده است. 

برخی از این مدل ها مانند APQC PCF (Process Classification Framework) حاوی تمامی فرآیندهای ارزش افزای سازمانی و شاخص های پایش و اندازه گیری برای هر فرایند و بنچ مارک آن در سطح جهانی هستند.
استفاده از هر مدل مرجعی، حتما نیازمند سفارشی‌سازی است و یک مدل مرجع قرار نیست عینا در جایی که از آن استفاده می‌شود پیاده‌سازی شود.

پروژه اینجانب شامل مراحلی به شرح زیر است:
آشنایی با مبانی مدیریت فرآیند های کسب و کار و معماری سازمانی، آشنایی با مفاهیم مدل مرجع و مطالعه چارچوب مرجع فرآیندی APQC_PCF، مطالعه مدل مرجع مسئله، مدلسازی فرآیند های مدل مرجع با استاندارد bpmn2 و یکی از ابزارها مانند ویژوال پارادایم، سفارشی سازی فرآیند های مدل مرجع برای آموزش دانشکده مهندسی برق و کامپیوتر دانشگاه کاشان (1396)، اجرا و پیاده سازی چند نمونه از فرآیند های اصلی مسئله با یک ابزار bpms مانند پروسس میکر یا بیزاجی.

